---
id: 373
title: Hradla, volty, jednočipy
date: 2018-01-06T14:09:23+00:00
author: Martin Maly
layout: post
guid: https://iotta.cz/?p=373
permalink: /hradla-volty-jednocipy/
image: http://iotta.cz/wp-content/uploads/sites/17/2018/01/26198014_338516999959219_6557738540132501234_o.jpg
categories:
  - Arduino
  - DIY
  - Hardware
tags:
  - Číslicová technika
  - Elektronika
---
Dlouho slibovaná kniha je [konečně na trhu](https://elektrokniha.github.io/kniha.html).

Přes čtvrt roku jsem ji psal. Vzal jsem si na to _neplacenou zdravotní dovolenou_, jako OSVČ jinou nemáte, a doufal jsem, že všechno dopíšu dřív než dojdou finanční rezervy. Nakonec to všechno vyšlo dobře, a já nastoupil do práce tři týdny před uzávěrkou rukopisu. Takže jsem finančně neumřel, ale časově to bylo jen tak tak. Honorář nakonec pokryl zhruba polovinu rozpočtu&#8230; Jo, de facto jsem si to zadotoval.

<a href="http://iotta.cz/wp-content/uploads/sites/17/2018/01/26198014_338516999959219_6557738540132501234_o.jpg" rel="lightbox"><img loading="lazy" class="aligncenter size-large wp-image-374" src="http://iotta.cz/wp-content/uploads/sites/17/2018/01/26198014_338516999959219_6557738540132501234_o-1024x683.jpg" alt="" width="640" height="427" srcset="https://iotta.cz/wp-content/uploads/sites/17/2018/01/26198014_338516999959219_6557738540132501234_o-1024x683.jpg 1024w, https://iotta.cz/wp-content/uploads/sites/17/2018/01/26198014_338516999959219_6557738540132501234_o-300x200.jpg 300w, https://iotta.cz/wp-content/uploads/sites/17/2018/01/26198014_338516999959219_6557738540132501234_o-768x512.jpg 768w, https://iotta.cz/wp-content/uploads/sites/17/2018/01/26198014_338516999959219_6557738540132501234_o.jpg 1500w" sizes="(max-width: 640px) 100vw, 640px" /></a>

V průběhu psaní jsem trošku odbočil od původního záměru, protože mi došlo, že směr &#8222;stavíme si vlastní procesor&#8220; je téma pro labužníky, a zároveň že by to bylo neúnosně dlouhé. Proto jsem odbočil trošku k _takovému tomu domácímu bastlení_ s [modulama z AliExpressu](https://alitronik.com) a tak. A zároveň je jasné, že musí vzniknout druhý díl, který právě probere tu strukturu procesorů a osmibitových počítačů a zaměří se na stavbu konstrukcí a emulaci (po pravdě už mám připravenou osnovu a část obsahu).

Od konce září jsme si pak pinkali s vydavatelem korektury, aby se vše stihlo do začátku prosince. Nakonec začátek prosince nevyšel, nevyšel ani termín _mezi svátky_ &#8211; a kniha nakonec vyšla týž den, kdy jsme v práci nasadili čtvrt roku připravovaný redesign a přepracovanou verzi redakčního systému. Což mě nepotěšilo, protože jsem neměl čas na nějakou lepší propagaci a tak. Ale co už, nevadí, hlavně že je venku.

Je jako e-book ke stažení zdarma, jako tištěná je k objednání za poměrně hezkou cenu 299 Kč (přes IPv6 za 245 Kč), viz [web nakladatele (Edice CZ.NIC)](https://knihy.nic.cz/#hradla).

Ke knize jsem připojil i web elektrokniha (doména je starší než název, jak jinak&#8230;), zkráceně [eknh.cz](https://eknh.cz/). Na tomto webu je pár věcí, co v tištěné / digitální podobě být nemohly ([simulátor elektronických obvodů](https://elektrokniha.github.io/circuitjs.html)), které by se nevešly ([zdrojáky](https://github.com/elektrokniha)), které budu aktualizovat ([seznam součástek](https://elektrokniha.github.io/parts.html)), nebo které jsem nestihl ([errata](https://elektrokniha.github.io/errata.html)).

**Všem, kdo mi s knihou pomohli, patří dík!**