---
id: 333
title: 'Co nutně potřebuju&#8230;'
date: 2017-05-24T13:27:49+00:00
author: Martin Maly
layout: post
guid: https://iotta.cz/?p=333
permalink: /co-nutne-potrebuju/
image: http://iotta.cz/wp-content/uploads/sites/17/2017/05/screenshot-alitronik.com-2017-05-24-15-26-12.png
categories:
  - DIY
tags:
  - AliExpress
  - Součástky
---
Se Štěpánem Bechynským máme takové oblíbené rčení &#8211; vždycky když vidíme nějakou naprosto obskurní věc, třeba endoskop, tak si říkáme: &#8222;Asi to nutně potřebuju!&#8220;

Já jsem si teď tuhle svou obsesi dokonce proměnil na web &#8211; určitě už znáte [Alitronik](https://alitronik.com/), sledujete ho na [Twitteru](https://twitter.com/alitronik_tips), [odebíráte newsletter](http://alitronik.us5.list-manage.com/subscribe?u=b8ed94047dacba313943c10a6&id=80370de744), nebo jste [poslali i vlastní tip](https://goo.gl/forms/DWC5Lb7rSGnYzKHe2)&#8230;

Z vašich reakcí zjišťuju, že vítáte, když k těm tipům řeknu i něco navíc. Tak proč ne? Pojďme si z toho udělat celý článek&#8230;

To, že mám rád FPGA, to už víte, ostatně mám na to i weby [FPGA](https://fpga.cz/) a [VHDL](https://vhdl.cz/). Používám [kit s Cyclone 2](https://alitronik.com/altera-fpga-cycloneii-ep2c5t144-minimum-system-development-board/) od Altery a nejoblíbenější věc je Grantův [Multicomp](http://searle.hostei.com/grant/Multicomp/). Budete potřebovat i USB programátor USBblaster, odkaz je v tom článku. S FPGA se dá postavit téměř cokoli, od repliky starých počítačů až po stroj na těžení bitcoinů. Jednodušší alternativa je třeba [CPLD kit](https://alitronik.com/cpld-development-board/). Nabušenější naopak [deska s Cyclone IV](https://alitronik.com/waveshare-altera-cyclone-board-coreep4ce6/).

Moc se mi líbí [kit na rozpoznávání řeči](https://alitronik.com/non-specific-speech-recognition-module-ld3320/). Něco takového, jako mám v autě na handsfree: Vytoč číslo, připoj telefon, plus ovládání menu, a to celé hlasem. Tenhle modul by to měl umět, tak jsem zvědav, až dorazí. Jak nemám hlasové ovládání rád, tak bych si s tím rád něco postavil.

[Kit s osmi sedmisegmentovkami a 16 tlačítky](https://alitronik.com/16-buttons-keyboard-8-numbers-led-display-module/) znáte z [Calcuina](https://retrocip.cz/tag/calcuino/). Ale krom kalkulačky půjde jistě postavit víc různých zařízení.

Při používání programovatelných součástek, od procesorů po různé EPROM a GAL, potřebujete programátor. [G540 je sice trochu obskurní](https://alitronik.com/usb-universal-programmer-for-eprom-mcu-gal/) a občas podivně nefunkční, ale na hrubou práci za ty peníze dobrý. A má to software i pro Linux.

Kolega si před časem stavěl domácí herní automat. A je jedno, jestli ho zabudujete do retro vintage dřevěné bedny, anebo třeba do stolku z IKEA &#8211; budete potřebovat tuhle [sadu tlačítek s joystickem a USB enkodérem](https://alitronik.com/arcade-joystick-buttons-usb-encoder/). Další tipy na komponenty pro hrací automaty najdete v [Alináloži #2](https://alitronik.com/f-is-for-funday-2/).

Jinak jestli chcete vědět, z čeho jsem úplně nadšený, tak to jsou tyhle [měniče napětí](https://alitronik.com/voltage-converter-230v-110v-ac-to-3-3v5v-dc/). Pro různé věci, co si chcete zabudovat k zásuvce nebo spotřebiči je to jako dělané. Škoda, že někdo už nevyrábí moduly, kde by bylo ESP a tenhle měnič na jedné desce&#8230;

V poslední době mám hodně rád miniaturní moduly, připojitelné do USB, jako jsou tyhle s [ATmega32u4](https://alitronik.com/beetle-leonardo-usb-atmega32u4-mini-development-board/) nebo ty s [ATtiny85](https://alitronik.com/attiny85-general-micro-usb-development-board/). Líbí se mi, že s nimi jednoduše nasimulujete USB HID (tedy klávesnici / myš) i CDC (sériový port).

Mimochodem, pokud jste si oblíbili Nedělní nálože ([F is for Funday](https://alitronik.com/category/tips-for-sunday/)), kde v jednom příspěvku dám třeba dvacet tipů na různé nástroje a součástky, většinou nějak tematicky spojené, tak si nenechte ujít nový formát, který chystám na zítřek. Dostanete opět spoustu tipů, ale tentokrát na [nakupování ve velkém](https://alitronik.com/big-bag-buy-1/). Pak se vám už nikdy nestane, že vám budou doma chybět dvě LEDky nebo budete přemýšlet, jestli v sobotu seženete nějaký NPN&#8230;