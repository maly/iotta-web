---
id: 318
title: Spousta hraček za pár kaček
date: 2017-04-27T09:23:37+00:00
author: Martin Maly
layout: post
guid: https://iotta.cz/?p=318
permalink: /spousta-hracek-za-par-kacek/
image: http://iotta.cz/wp-content/uploads/sites/17/2017/04/17028742564_8b1bb8e690_b.jpg
categories:
  - Hardware
tags:
  - AliExpress
---
Tuhle jsem se ptal, jestli někdo nemáte tip na nějaký zdroj, kde by někdo ukazoval nějaké zajímavé gadgety z Číny, z různých těch Aliexpressů a Banggoodů, věci, u kterých si člověk říká: &#8222;To nutně potřebuju, a za tu cenu toho potřebuju asi tak pět!&#8220;

Dostal jsem asi tak čtyři tipy, z nich jeden docela dobrý, ale zbytek nic moc. Hledal jsem, taky jsem moc nenašel. Jako ne že by tipů na věci z těhle serverů nebyly, ale buď jsou obecné, tj. doporučují všechno, nebo se věnují elektronice spotřební, a pak tam jsou různé nabíječky k mobilům, USB gadgety a tak. Ale poctivých breakoutů, kitů a modulů málo.

A tak jsem si řekl, že to udělám sám. Stejně po AliExpressu brouzdám, hledám tam inspiraci a zajímavé moduly, tak proč se o ně nepodělit, že? Výsledek se jmenuje [Alitronik.com](https://alitronik.com/). Na Twitteru jako [@alitronik_tips](https://twitter.com/alitronik_tips).

Jestli máte nějaké svoje tipy, o které se chcete podělit, můžete použít [tenhle formulář](https://goo.gl/forms/DWC5Lb7rSGnYzKHe2). Podmínkou je jen to, že půjde o věci, které jsou zajímavé pro hobby elektroniku. Tedy různé kity, nástroje, součástky, breakouty, devboardy&#8230; MP3 přehrávače nebo gadgety k mobilům mě moc nezajímají.

Ať se vám líbí, a ať postavíte hodně zajímavých věcí!