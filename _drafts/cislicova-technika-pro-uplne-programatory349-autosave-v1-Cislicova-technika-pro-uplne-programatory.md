---
id: 352
title: Číslicová technika pro úplné programátory
date: 2017-08-05T00:46:15+00:00
author: Martin Maly
layout: revision
guid: https://iotta.cz/349-autosave-v1/
permalink: /349-autosave-v1/
---
Zatím nevím, jak se ta kniha bude jmenovat, ale tohle je pracovní název, a možná tomu zůstane. V následujících dnech vám dám několik &#8222;sneak peeks&#8220;, náhledů, ať víte, na co se těšit. Teď čtou knihu &#8222;připomínkovači&#8220;.

Po nich se do díla pustí grafici a ilustrátoři.

No a poté, poté to odevzdám vydavateli.

A v té prázdnotě, co vás popadne po dopsání, si tak hraju s myšlenkou pokračování, druhého dílu. To, co jsem napsal, se věnuje základům číslicové elektroniky &#8211; beru to od voltů a ampérů přes základní součástky, kolem polovodičů k hradlům, u hradel si hrajeme chvíli s kombinatorikou, chvíli se sekvenčníma obvodama, končí to skládáním obvodů do velkých celků &#8211; posuvné registry, paměti, procesory. A kolem je to obsypané příkladama s Arduinem a čidlama a takovýma radama typu &#8222;Motor k Arduinu? S diodou a Darlingtonem!&#8220;

No ale<span class="text_exposed_show"> nepokryl jsem svoji milovanou oblast, tak přemýšlím nad pokračováním. Začít u 8080, Z80, 6502, 6809, odbočit krátce ke kurzu assembleru, postavit si jednoduchý počítač třeba se Z80 na breadboardu, zkusit návrh vlastního CPU, zrealizovat ho ve VHDL, k tomu napsat emulátor CPU v JavaScriptu, probrat to, jak se vůbec v JS takové emulátory píšou, navrhnout si k tomu assembler&#8230; No a končit by se mohlo malým počítačem, klidně ve FPGA, třeba s emulovanou 6809, k tomu vhodný OS&#8230;</span>

Jako mně by se líbilo, kdyby to mělo víc než 20 čtenářů. Úplně nadšený bych byl, kdyby se našlo sto lidí, co by si takový počítač postavili. Dalo by se pro něj pak vymyslet mnohem víc věcí, než jen MS BASIC a podobné porty. Třeba nějaký hezký operační systém. A přiznejte se: kdo z vás si někdy nechtěl napsat hezký operační systém od samotného základu?

Co vy na to? Nebo s tím mám jít spíš na [Retročip](https://retrocip.cz)?